---
title: Most Expensive Post Codes, Ireland
subtitle: ഭവന വിലയിൽ ഏറ്റവും ചിലവേറിയതും കുറഞ്ഞതുമായ സ്ഥലങ്ങൾ
category:
  - Ireland News
author: സ്വന്തം ലേഖകൻ
date: 2022-06-27T00:33:26.923Z
featureImage: /uploads/house.jpg
---


### അയർലൻഡിൽ വീട് വാങ്ങുവാൻ ഏറ്റവും ചെലവേറിയ പോസ്റ്റ് കോഡ് എവിടെ? ഏറ്റവും കുറഞ്ഞതും!

ഡബ്ലിൻ: കുതിച്ചു കയറി കൊണ്ടിരിക്കുന്ന   വീടിന്റെ വില വളർച്ച ഒടുവിൽ കുറഞ്ഞുവരുന്നു. അതെ, പ്രോപ്പർട്ടി വിലകൾ ഇപ്പോഴും വർദ്ധിച്ചുകൊണ്ടിരിക്കുകയാണെങ്കിലും , വളർച്ചാ നിരക്ക് ഒടുവിൽ കുറയാൻ തുടങ്ങിയത്  വീട് വാങ്ങുവാൻ നോക്കിയിരിക്കുന്നവർക്ക് വളരെ സന്തോഷകരവും സ്വാഗതാർഹമായ ഒരു വാർത്തയാണ്.

പ്രോപ്പർട്ടി വിലയുടെ വളർച്ചനിരക്ക്  അതിൻറെ ഏറ്റവും ഉയർന്ന നിലയിൽ ആയതുകൊണ്ട് മാത്രം വസ്തു വില  അതിൻറെ ഉന്നതിയിൽ ആണെന്ന് അർത്ഥമാക്കേണ്ടതില്ല.

വർഷാദ്യം മുതൽ ഏപ്രിൽ വരെയുള്ള ഉള്ള കണക്കെടുത്താൽ വീടിൻറെ വില  14.2 ശതമാനമാണ്  കൂടിയിരിക്കുന്നത്. വർഷാദ്യം മുതൽ മാർച്ച് വരെയുള്ള സമയത്ത് ഇത് 15.1  ഒരു ശതമാനമായിരുന്നു. ഒരു ചെറിയ കുറവ്  മാത്രമാണ് വളർച്ചാനിരക്കിൽ വന്നതെങ്കിൽ പോലും  വസ്തുവിലയിൽ കാര്യമായ കുറവുണ്ടായിട്ടില്ല. 

ഏപ്രിൽ വരെയുള്ള കണക്കെടുത്താൽ  രാജ്യവ്യാപകമായി വീടിന്റെ മൂല്യം ശരാശരി  €30,500 വർദ്ധിച്ചു, അതേസമയം ഡബ്ലിനിൽ വീടിന്റെ ശരാശരി  മൂല്യം € 46,300 ആയി ഉയർന്നു. ആദ്യമായി വീടു വാങ്ങുന്ന ഒരാളെ സംബന്ധിച്ചിടത്തോളം  അധികമായി € 5000   കൂടുതൽ ഡെപ്പോസിറ്റിനു വേണ്ടി  കരുതേണ്ടിവരും.

സുസ്ഥിരമായ ഭവനവില കയറ്റം  കണക്കിലെടുക്കുമ്പോൾ, അയർലണ്ടിലെ ഏറ്റവും മികച്ച തപാൽ കോഡുകളിൽ വീട് മേടിക്കുക എന്നത് പലർക്കും അപ്രാപ്യമാണ് .

**ഏറ്റവും വിലകൂടിയത്  എവിടെ?**

ദീർഘകാലമായി രാജ്യത്തെ ഏറ്റവും ചെലവേറിയ പോസ്റ്റ്കോഡുകളിലൊന്നായി കണക്കാക്കപ്പെടുന്ന അയർലണ്ടിലെ ഏറ്റവും ചെലവേറിയ തെരുവുകളായ ഷ്രൂസ്ബറിയിലും എയിൽസ്ബറിയിലും,  സെൻട്രൽ സ്റ്റാറ്റിസ്റ്റിക്സ് ഓഫീസിന്റെ (സിഎസ്ഒ) ഏറ്റവും പുതിയ കണക്കുകൾ പ്രകാരം, ഒരു  ശരാശരി വീടിന്റെ വില ഇപ്പോൾ 1 ദശലക്ഷം യൂറോയ്ക്ക് അടുത്താണ്, അതായത് 916,237 യൂറോ.  ഡബ്ലിൻ 4 ലെ ഈ സ്ഥലങ്ങളാണ് ഭവന വിലയിൽ ഏറ്റവും മുൻപിൽ നിൽക്കുന്നത്.

![Dublin 4](/uploads/dublin-4.jpg "Dublin 4")

*ഡബ്ലിൻ 4* 

ആദ്യമായി വാങ്ങുന്നയാൾ, ഈ പോസ്റ്റ്‌കോഡിൽ കാലുറപ്പിക്കാൻ നോക്കുമ്പോൾ, ഈ പ്രദേശത്ത് ഒരു "ശരാശരി" വീട് വാങ്ങുന്നതിന് ഏകദേശം €235,000 ശമ്പളം (സംയോജിതമോ ഒറ്റയ്ക്കോ) ആവശ്യമായി വരും. 

![Most Expensive post Code](/uploads/property-price-dublin.jpg "ഭവനവില ഏറ്റവും കൂടിയ സ്ഥലങ്ങൾ")

ഡബ്ലിനിലെ കടൽ തീരത്തിന് അടുത്തുകിടക്കുന്ന ഗ്ലെനെഗറിയിലെ വീടുകളുടെ ശരാശരി വില €825,376 ആണ്. തൊട്ടുപിന്നാലെ ബ്ലാക്ക്‌റോക്ക് ഏകദേശം 800,000 യൂറോ ശരാശരി ഭവന വിലയുമായി ഉണ്ട്.

![Sandycove](/uploads/sandycove.jpg "Sandycove")

*ഡബ്ലിൻ സാൻഡികോവ്*

കഴിഞ്ഞ ഏപ്രിലിൽ, ഡബ്ലിൻ 6 ആയിരുന്നു ഏറ്റവും ചെലവേറിയത് പോസ്റ്റ് കോഡ്. ശരാശരി വില 804,386 യൂറോ. ഈ വർഷം, ഇവിടുത്തെ  ശരാശരി വില 797,034 യൂറോയായി കുറഞ്ഞു.

ഡബ്ലിനിനു പുറത്ത്, യാത്രക്കാരുടെ പ്രിയങ്കര സ്ഥലങ്ങളായ  ഗ്രേസ്റ്റോൺസ്, ബ്രേ എന്നി സ്ഥലങ്ങൾ വിലകൂടിയ ലിസ്റ്റിൽ ഇടം പിടിച്ചതിൽ അത്ഭുതപ്പെടാനില്ല.

![Kinsale](/uploads/kinsale.jpg "Kinsale")

*കിൻസെയിൽ*  

എന്നിരുന്നാലും, ഭക്ഷണപ്രിയർക്കും കപ്പൽ യാത്രാ ബന്ധങ്ങൾക്കും പേരുകേട്ട കടൽത്തീര നഗരമായാ  കോർക്കിലെ കിൻസെയിൽ  ലിസ്റ്റിൽ ഇടം പിടിച്ചത് തികച്ചും ആശ്ചര്യപ്പെടുത്തുന്നതാണ്. ഡബ്ലിന് പുറത്ത് അയർലണ്ടിലെ ഏറ്റവും ചെലവേറിയ മൂന്നാമത്തെ പോസ്റ്റ്‌കോഡായ  ഇവിടുത്തെ  ശരാശരി വില ഏകദേശം € 460,000 ആണ്. ഈ വർഷമാദ്യം വളരെയധികം വിലയ്ക്ക് പല വീടുകൾ വിറ്റുപോയത് ഈ ശരാശരിയെ ബാധിച്ചിട്ടുണ്ടായേക്കാം.

**അയർലണ്ടിലെ ഏറ്റവും വിലക്കുറഞ്ഞ സ്ഥലങ്ങൾ**

![Least expensive homes in Ireland](/uploads/least-expensive-property.jpg "**അയർലണ്ടിലെ ഏറ്റവും വിലക്കുറഞ്ഞ സ്ഥലങ്ങൾ**")

തലസ്ഥാനത്ത്  കോടീശ്വരൻമാരുടെ ഒരു നീര മാത്രമല്ല ഉള്ളത്. ബാലിഫെർമോട്ട് ഉൾപ്പെടുന്ന ഡബ്ലിൻ 10ൽ 2022 ഏപ്രിൽ വരെയുള്ള  കണക്കനുസരിച്ച്, ഒരു  ശരാശരി വീടിന്റെ വില  €266,500 ആണ് . ഈ പ്രദേശത്തെ രണ്ട് കിടക്കകളുള്ള ഒരു അപ്പാർട്ട്മെന്റിന്, ഏകദേശം €225,000 ആണ് സാധാരണ ആവശ്യപ്പെടുന്ന വില, അതേസമയം ഒരു  "ശരാശരി" വിലയ്ക്ക്, നിങ്ങൾക്ക് നല്ല  മൂന്ന് കിടക്കകളുള്ള ടെറസ് വീട് പ്രതീക്ഷിക്കാം. ഇവിടം തന്നെയാണ് ഡബ്ലിനിലെ ഏറ്റവും വില കുറഞ്ഞ സ്ഥലം. 

![Ballyfermot](/uploads/ballyfermot.jpg "Ballyfermot")

*ബാലിഫെർമോട്ട്* 

ഡബ്ലിനിന് പുറത്ത് ഏറ്റവും വില കുറഞ്ഞ സ്ഥലം സ്ഥലം അയർലൻഡിനെ പടിഞ്ഞാറ് ഭാഗമാണ്. 

റോസ്‌കോമണിലെ കാസിൽരിയയാണ് ഈ കൂട്ടത്തിൽ ഏറ്റവും വിലകുറഞ്ഞ  വീടുകൾ ലഭിക്കുന്നത്. 2022 ഏപ്രിൽ വരെയുള്ള വർഷത്തിൽ ശരാശരി വീടിന്റെ വില വെറും €115,000 മാത്രമായതിനാൽ , ആദ്യമായി വാങ്ങാൻ നോക്കുന്ന ഒരാൾക്ക് ഇവിടെ ശരാശരി വീട് വാങ്ങാൻ വെറും €11,500  മാത്രം ഡെപ്പോസിറ്റ് മതി.  സെൻട്രൽ ബാങ്കിന്റെ വായ്പാ നിയമങ്ങളെ അടിസ്ഥാനമാക്കി നോക്കിയാൽ , 30,000 യൂറോയിൽ താഴെ  വരുമാനം ഉള്ള ഒരാൾക്ക് പോലും  അത്തരമൊരു വീടിന് മോർട്ട്ഗേജിന് ലഭിക്കും. 

അടുത്തത്  മായോയിലെ ബാലിഹോണിസ് ആണ് രണ്ടാം സ്ഥാനത്ത്. ശരാശരി വില €120,000.കൊടുത്താൽ  മൂന്ന് കിടക്കകളുള്ള സെമി-ഡിറ്റാച്ച്ഡ് വീട് ലഭിക്കുമെന്ന് പ്രതീക്ഷിക്കാം.

![Belturebet](/uploads/belturebet.jpg "Belturebet")

കൗണ്ടി കാവനിലെ ബെൽതുർബെറ്റ് വിലക്കുറവിൽ  മൂന്നാം സ്ഥാനത്ത്.  ശരാശരി വില €121,000 കൊടുത്താൽ  ചെറിയ പണി ചെയ്‌താൽ നാന്നാക്കി എടുക്കാൻ പറ്റുന്ന തരത്തിലുള്ള മൂന്ന് കിടക്കകളുള്ള സെമി-ഡിറ്റാച്ച്ഡ് വീട്  നഗരത്തിൽ കിട്ടും. അതേസമയം നഗരത്തിന്റെ പ്രാന്തപ്രദേശത്തുള്ള റിവർ റൺ ഡെവലപ്‌മെന്റിൽ  മൂന്ന് കിടക്കകളുള്ള വീടിന് 159,000 യൂറോയാണ് ആവശ്യപ്പെടുന്ന വില.