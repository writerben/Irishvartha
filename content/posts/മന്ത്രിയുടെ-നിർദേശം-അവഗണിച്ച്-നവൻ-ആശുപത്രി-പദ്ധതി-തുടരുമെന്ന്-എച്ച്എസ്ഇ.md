---
title: "മന്ത്രിയുടെ നിർദേശം അവഗണിച്ച് നവൻ ആശുപത്രി പദ്ധതി തുടരുമെന്ന് എച്ച്എസ്ഇ "
subtitle: "നാവൻ ഹോസ്പിറ്റൽ ED   നിർത്തിയേക്കും "
category:
  - Ireland News
author: "സ്വന്തം ലേഖകൻ "
date: 2022-06-26T17:30:29.784Z
featureImage: /uploads/paul-reid.jpg
---
മീത്ത്: നാവനിലെ ഔവർ ലേഡീസ് ഹോസ്പിറ്റലിലെ എമർജൻസി ഡിപ്പാർട്ട്‌മെന്റിനെ  തരംതാഴ്ത്താനുള്ള പദ്ധതികളുമായി എച്ച്എസ്ഇ മുന്നോട്ട് പോകുമെന്ന്  എച്ച്എസ്ഇ ചീഫ് എക്സിക്യൂട്ടീവ് പോൾ റീഡ് പറഞ്ഞു. ഈ പദ്ധതിക്കെതിരെ ജനങ്ങളുടെ വലിയ രീതിയിൽ ഉള്ള പ്രധിഷേധം ഉണ്ടായതിനു പിന്നാലെ  ആരോഗ്യമന്ത്രി  തത്കാലം  പദ്ധതി ഉപേക്ഷിക്കാൻ ആവശ്യപെട്ടിട്ടും    തീരുമാനവുമായി മുന്നോട്ട് പോകാനാനാണ് ച്ച്എസ്ഇയുടെ തീരുമാനം. 

പദ്ധതി പ്രകാരം ആശുപത്രിയിലെ ED 24 മണിക്കൂർ മെഡിക്കൽ അസസ്‌മെന്റ് യൂണിറ്റായി മാറ്റും. ഈ പുതിയ യൂണിറ്റിൽ വന്നു കാണണമെങ്കിൽ  രോഗികൾക്ക് ഒരു ജിപി റഫറൽ  ലെറ്ററുമായി വരണം. ഗുരുതരാവസ്ഥയിലുള്ള രോഗികളെ നാവനിൽ നിന്ന് ദ്രോഗേഡയിലെ ഔവർ ലേഡി ഓഫ് ലൂർദ് പോലുള്ള മറ്റ് ആശുപത്രികളിലേക്ക് മാറ്റും. ED യുടെ ഈ പുനഃക്രമീകരണം ഈ മാസം അവസാനം മുതൽ ആരംഭിക്കും.

ജിപി ക്ലിനിക്കുകളും രാഷ്ട്രീയക്കാരും രോഗികളുടെ സുരക്ഷയെക്കുറിച്ച് ആശങ്കകൾ ഉന്നയിച്ചിട്ടുണ്ട്.  പ്രത്യേകിച്ചും ഗുരുതരാവസ്ഥയിലുള്ള രോഗികളെ മറ്റ് ആശുപത്രികളിലേക്ക് അയക്കാൻ പദ്ധതിയിടുന്നതിനെ ആശങ്കയോടെയാണ് ജനങ്ങൾ കാണുന്നത്. 

പദ്ധതികളിൽ സർക്കാർ തൃപ്തനല്ലെന്നും  അത് തുടരരുതെന്ന് എച്ച്എസ്ഇയോട് നിർദേശിച്ചിട്ടുണ്ടെന്നും ആരോഗ്യമന്ത്രി സ്റ്റീഫൻ ഡോണലി കഴിഞ്ഞ ആഴ്ച ഡെയിലിനോട് പറഞ്ഞിരുന്നു.

മെഡിക്കൽ അസസ്‌മെന്റ് യൂണിറ്റിലേക്കുള്ള പ്രവേശനം, നാഷണൽ ആംബുലൻസ് സേവനത്തിന്റെ ശേഷി, ജിപികളിലേക്കുള്ള പ്രാദേശിക പ്രവേശനം, ദ്രോഗേഡയിലെയും മറ്റ് ആശുപത്രികളിലെയും എമർജൻസി, മറ്റ് കപ്പാസിറ്റികൾ , ഇൻജുറി യൂണിറ്റുകളുടെ ഉപയോഗം എന്നിവ ഉൾപ്പെടെയുള്ള പ്രശ്‌നങ്ങളെക്കുറിച്ച്  പാർലമെന്ററി അംഗങ്ങൾ നിയമപരമായ ചോദ്യങ്ങൾ ഉന്നയിച്ചിട്ടുണ്ട്. 

നാവൻ ഹോസ്പിറ്റൽ പൂട്ടിയാൽ ദ്രോഗെഡയിലെ ഔവർ ലേഡി ഓഫ് ലൂർദ് എമർജൻസി ഡിപ്പാർട്ട്‌മെന്റിലൂടെ കടന്നുപോകേണ്ട അധിക രോഗികളെ പരിപാലിക്കാൻ ആവശ്യമായ വിഭവങ്ങൾ നിലവിൽ തങ്ങൾക്ക് ഇല്ല എന്ന്  ഹോസ്പിറ്റലിലെ മുതിർന്ന ഡോക്ടർമാർ തന്നോട് പറഞ്ഞതായി മന്ത്രി  പറഞ്ഞു.

ജൂൺ 30 ന് ചെയ്യാൻ ഉദ്ദേശിച്ച കാര്യങ്ങളുമായി മുന്നോട്ട് പോകരുതെന്ന് ഞാൻ എച്ച്എസ്ഇയോട് നിർദ്ദേശിച്ചിട്ടുണ്ട്,, ഇതാണ് ഇപ്പോഴത്തെ സർക്കാർ നിലപാട്.  ”മന്ത്രി പറഞ്ഞു.

മന്ത്രിയുടെ ആശങ്കകൾ താൻ  അംഗീകരിക്കുന്നതായും  വരും ആഴ്‌ചകളിൽ അവ പരിഹരിക്കപ്പെടുമെന്നും , രോഗികളുടെ സുരക്ഷയ്ക്ക് വേണ്ടി ഈ പദ്ധതി മുന്നോട്ട് പോകേണ്ടതാണെന്നും  പോൾ  റീഡ് പറഞ്ഞു,